---
title: meli en mi
date: 2025-05-07
series: "musi+lili"
---

ni li jan  
jan li meli  
meli li pona  

meli pona li lili  
tomo meli li suli  
meli li toki pona  

meli li toki e ni  
ona li moku e kili  
mi kute e sona meli  
ona li sona ala e ike  

meli li pali ala pali  
pali  
meli li moku e kala anu seme  
ala  
ona li wile e pan anu telo  
telo  

mi tawa tomo meli  
meli li pana e ilo tawa mi  
ilo li lon luka mi  
meli li jo e ilo tan pali  
ilo mi li sama palisa  
mi pali e moku kepeken ilo  

mije nasa [jo ona nasa] li mama meli  
mama li tan ma [ala pana ilo kala ala]  
ma [ala pana ilo kala ala] li seli  

mi toki tawa meli  
te meli o  
zz toki a  
zz seme li lon to  
meli li toki  
te ale li pona to  
meli en mi li toki lon tenpo mute  
ona li toki e ni  
te mi tawa to  
mi toki e ni  
te tawa pona to  

mu  
mi mu sama soweli  
meli li toki e ni  
te sina o mu ala a to  
mi pilin pona a tan mu  
o mu sama mi  

kasi pi (kule nasa) li lon  
tenpo pi (kasi ni) li pini  
meli pi (pona suli) li sona e kasi mute pi (tenpo ante)  

mi wile tawa meli  
meli li ken ala kulupu  
mi alasa sona e tenpo kulupu  
mi kama sona e tenpo pona  

tenpo suno la meli li kepeken len loje  
tawa mi la len jelo li pona a  
mi toki e ni la meli li pilin e ni  
lon la laso li kule pona nanpa wan  

sewi pi (tomo meli) li supa  
insa tomo la anpa li kiwen walo  
mi lon poka meli la mi lukin e ni  
sinpin ona li suwi  

meli li pini pali li weka tan tomo  
meli en mi li kulupu li tawa  
tenpo ni la mi awen  
mi open toki tawa meli  
te meli o  
zz mi olin e sina to  
taso meli li pilin musi  
te a|a|a to  
ona li pilin ala pilin sama  
mi sona ala  
tenpo sama la kijetesantakalu li kama li jo e ijo mi li tawa  
pakala a  
mi tawa kijetesantakalu  
meli li tawa li alasa jo e ona  
mi tu li kalama tan musi  
