---
title: nanpa wan la soko li jan
date: 2025-05-14
series: "jan soko"
---

mi soko  
soko mute li moku e ijo moli  
soko li weka e jaki li pona e ma  
mi sama ni ala  
soko nasa li moli e pipi li lawa e sijelo pipi  
mi sama ni  
taso mi lawa ala e pipi  
mi lawa e jan  

soko ante ala li sama mi  
tenpo mute la mi awen taso lon ma kasi pi (ijo mute ala)  
mi wile e jan  
taso jan li lon ala  
mi kama moli lili  
tenpo li tawa  
moli li moku e mi  
mi pilin ike  
taso pini la pona li kama  
jan wan li lon  
jan li lukin e mi li jo e mi  
wawa a  
tawa suli li pini la jan li kama lon tomo ona  
ona li lon ma tomo suli  
jan mute mute a li lon  
aaa  
mi ken lawa e ona ale  
mi soko li ken lawa e ale a  

jan li pana e mi tawa supa  
soko li wile mute la ona li pana e kon   
kon la sike lili li lon li mama e soko sin  
mi pana e kon mama  
jan li nena e kon mi  
mi kama lon insa jan  
mi suli lon insa jan  
mi moli e jan li lawa e sijelo ona  
mi wile tawa e luka la luka jan li tawa  
mi wile tawa e noka la noka jan li tawa  

ike wan taso li kama  
mi tawa la ni li wile e wawa suli a  
sijelo jan li wawa ala  
tenpo lili li pini la mi wile lape  
ike a  
seme la jan li ken lon sama ni a  
wawa pi (mute wile) li lon ala mi  
ike ike ike  
mi sama ni kepeken jan wan taso la mi ken ala lawa e kulupu  
pakala a(zzzzzzzzzzzzzzzzzzzzzzzz)

mi wile weka tan sijelo jan  
taso mi taso sin lami moli  
n  
jan ante li sona e mi soko la ona li weka e mi  
jan o sona ala  
mi wile awen la mi o sama jan  
n  
mi wile ala ni a  

mi tawa e luka la luka jan li tawa  
mi tawa e noka la noka jan li tawa  
mi alasa sona pona e nasin jan  
mi tawa e luka la luka jan li tawa  
mi tawa e noka la noka jan li tawa  
wawa mute li weka n(zz)  
mi tawa e luka la luka jan li tawa  
mi tawa e noka la noka jan li tawa  
mi kama pona  

mi awen alasa pona e tawa  
taso mi kute e kalamatan tomo ante  
kalama mu1 te jan [moli ale soko ijo] o  
zzzzzz mi kute e kalama suli tan tomo sina  
zzzzzz ale li pona ala pona to  
a jan ante li lon  
jan [moli ale soko ijo] li mi  
mi alasa kepeken uta  
mi mu1 te a  
zzzzzz eee  
zzzzzz li  
zzzzzz n  
zzzzzz a li li  
zzzzzz a(zz)  
zzzzzz ale  
zzzzzz ale li pona to  
mi ken ala toki pona  
kalama mu1 te sina toki nasa  
zzzzzz o awen  
zzzzzz mi tawa sina to  

jan li kama lon tomo mi  
ona li suli li suwi li kepeken len loje walo ko  
linja suli li lon lawa ona li pimeja  
jan mu1 te ike a  
zzzzzz sina jaki  
zzzzzz sina sama moli tawa lukin  
zzzzzz sina tawa suli lon ma kasi anu seme to  
mi sona lili e ijo jan  
taso mi alasa toki  
mi mu1 te a n  
zzzzzz lon  
zzzzzz mi tawa mute  
zzzzzz ike mute li jaki e mi  
zzzzzz mi wile lape  
zzzzzz o weka to  
jan li lukin pona e mi  
jan mu1 te sina nasa  
zzzzzz sina sama ni ala  
zzzzzz o lape to  
jan li weka  

lon la soko li lape ala sama jan  
jan li pini lukin li pini pilin la ona li lape  
mi awen la mi lape  
n  
mi jo e lipu tan supa  
lipu li tan jan [moli ale soko ijo]  
mi kama jan ni  
mi wile sona e ale pi (jan ni)  
n  
mi soko li jan  
pini la ale li pona ala pona  