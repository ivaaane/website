---
title: jan suno
date: 2025-04-24
series: "ma suno"
---

open la sewi li kulupu e jan li suno  
jan mute li pakala tan suno  
taso jan pona li olin e sewi la ona li ken lukin pona e suno  
suno la ona li lukin e kule ale  
zzzzzzzzzz e kule pi (lon ala)  
zzzzzz li kama sona e tan ale  
zzzzzz li kute e kalama sewi  

jan pona li kulupu  
ona li te jan suno to  
zz li wile pana e sona tawa jan ale  
ale o sona e tan sewi  
taso jan li kute ala  
jan li pakala li wile anpa e sewi  
jan li toki e pona sewi la ona li moli  
jan suno mute li moli lon open  

kulupu suno li tawa ma ante  
nena ma li awen e ona  
jan mute li pilin ike  
zzzz li toki e ni3  
te sewi li kama e moli taso tawa mi  
zzmi o olin ala olin e ona to  
taso ma nena la ale li pona  
kasi li suli  
soweli li suwi  
ale li sama open lon  

kulupu li musi li lape  
ona li pini wile e ijo namako  
zz li toki ala tawa sewi  
sona sewi li open weka  
tenpo suno li kama pimeja lili  

jan li wile ala e sewi  
ni la ona li toki e ni3  
te mi o weka  
zzzz o tawa ma jan to  
jan ale ala li pilin sama  
zzzzzz li toki  
te ma jan la utala en moli taso li lon  
zz sewi li awen e milon ma pona ni to  
kulupu li tu  
kulupu pi (sewi ala) li tawa  
kulupu sewi li awen  

kulupu tawa la ona li lon ma tomo suli  
ona li toki e tan ona e wile ona  
ona li jan suno lon tenpo pini  
taso ona li wile lon kulupu jan  
taso jan mute li kama moli tan jan lawa  
jan li moli ala la ona li pini kulupu  
zzzzzzzzzzzz li kama taso  
ona li alasa lon nasin pi (jan utala)  
taso ni li ike  
nasin jan la kulupu mute li lon  
kulupu nanpa wan li lawa e ale  
zzzzzz li jo e ale  
kulupu nanpa tu li lawa e pali  
zzzzzz li jo e mani  
kulupu nanpa mute li pali ale  
zzzzzz li jo e lili  
jan pali li ken ala tawa kulupu ante  
nasin sewi la jan ale li sama  
jan suno li ken ala lon nasin ni  
zzzz li kama jo e ala  

kulupu awen la ma li kama ike  
kasi li lili  
soweli li monsuta  
sewi li toki ala  
pona taso li weka utala  
jan li lete li pilin ike  
ona li wile  
taso sewi li pana ala e wile  
jan wan li ken ala awen  
zzzz li wile moli  
len ona li jelo  
tenpo pimeja la ona li tawa ma sewi1  
zzzzzzzz li toki wawa tawa mun  
te sewi o  
zz sina jaki e mi mute tan seme a to  
jan pi (len jelo) li tawa moli  

taso kalama suli li pini e tawa  
mun suli li suno suli   
zzzz li toki  
te jan o  
zz sina lukin e suno sewi  
zz sina sona e tan sewi  
zz ni la sewi li ken ala toki tawa sina  
zz sona ale li lon pilin sina  
zz o lukin e sewi lon insa sina to  
mun suli li pini suno  
jan pi (len jelo) li tawa moli ala  
ona li toki tawa kulupu  

sin la kulupu li kama sona e sona sewi  
zzzzzzzzzzzz e tan ona  
ona li pali sin e ma ona  
zz li pilin e sewi lon insa  
ale li pona  

taso n  
seme li kama tawa jan suno pi (ma tomo suli)  

---

[ni li tan lipu te ma suno to](/ma-suno)  
