---
title: jan [ken ijo sama o tan e] pi (ma [moli alasa ni sona alasa])
date: 2025-04-23
tags: ["musi pi (toki ante)"]
slug: jan Kisote pi ma Mansa
---

## kipisi nanpa wan zz sona en pali pi (jan [ken ijo sama o tan e])

lon ma lili lon ma [moli alasa ni sona alasa] la jan mani li lon  
nimi ma la mi wile ala sona  
ona li moku e moku pi (mani ala)  
tomo la jan pali en jan pi (kulupu mama sama) li lon  
sijelo ona li wawa ala li linja  
ken la ona li nimi [ken ijo sama ale len ale] anu nimi [ken e sama ale len ale]  

jan mani ni li lape la ona li musi tan lipu pi (jan utala)  
ona li musi mute la ona li pali lili  
ona li esun e ma ona li kama jo e lipu mute mute a  
lipu nanpa wan tawa jan mani li tan jan [pana esun li ijo kama anu nasa o]  
lipu ni li toki e  
zz te tan pi (tan ala) li tan e pali mi la tan mi li lili li ike e mi tan sina to  
zz e  
zz te sewi la mun sewi1 sewi li awen e sina sewi li ken e ken sina pi (ken suli) to  

tan ni la jan mani li kama nasa li lape ala tan lipu  
tenpo mute la lipu li pini la ona li wile suli e lipu li sitelen e lipu sin  
ona li toki utala mute e ni3 zz seme li jan utala nanpa wan  

lawa ona li sona e lipu taso  
ona li toki e utala taso lon insa  
musi li kama lon tawa ona  

pini la lawa ona li kama pakala  
ona li wile jan utala sama lipu li wile tawa ma ante kepeken soweli ona li wile suli  
nanpa wan la ona li telo e len kiwen pi (mama mama ona) li jo e palisa utala  

nanpa tu la ona li kama e soweli  
soweli li jaki  
taso jan mani la ona li wawa sama soweli lon lipu  
suno mute la ona li alasa sona e nimi soweli pona  
pini la ona li nimi [lipu o sin ilo nasa ante nasa tawa e] e soweli  

nimi soweli li wawa la jan mani li wile ante e nimi ona kin  
suno mute mute la ona li alasa sona e nimi pona  
pini la ona li kama jan [ken ijo sama o tan e]  
taso jan utala ale li kepeken nimi ma li kepeken nimi mama lon nimi ona  
ni la jan mani li kama jan [ken ijo sama o tan e] pi (ma [moli alasa ni sona alasa])  

len li telo la soweli li kepeken la nimi li wawa la ijo wan taso li weka  
jan utala ale o olin e meli  
jan [ken ijo sama o tan e] li toki e ni3  

te tan ike anu tan pona la mi utala e jan suli li anpa e ona la jan suli o tawa meli suwi o toki e  
zz te mi jan suli [monsi o ni sina ijo jaki a ken ijo]  
zzzz mi anpa tan jan wawa [ken ijo sama o tan e] pi (ma [moli alasa ni sona alasa])   
zzzz suwi sina li pona e mi la ona li pana e mi tawa sina to to

jan mani li pini toki li kama sona e nimi meli la ona li pilin wawa  
ona li sona e meli lon ma poka   
meli li sona ala e jan [ken ijo sama o tan e]  
taso jan mani li olin e ona li wile utala tan ona  
nimi ona li jan [ale lon olin nasin sona ale]  
taso jan mani li wile pana e nimi sin li pana e nimi [jan ale suwi uta wile ijo] lon pilin ona  
jan mani la nimi ni li suwi sama nimi ale pi (pali ona)  

## kipisi nanpa tu zz tawa nanpa wan pi (jan [ken ijo sama o tan e])

jan [ken ijo sama o tan e] li wile ala awen awen  
suno li open la ona li jo e ilo ale li tawa lon poka pi (soweli [lipu o sin ilo nasa ante nasa tawa e])  
ona li toki e wile ona tawa jan ala  
ona li taso la pilin ike li kama li pini e tawa  
jan lawa li jan utala ala e ona la ona li ken ala utala  
taso pakala lawa li anpa e pilin ni  
nanpa wan la ona o kama jan utala tan jan lawa lili  
sin la ona li tawa  

jan [ken ijo sama o tan e] li toki e ni3 tawa ona sama  
te jan li kute e toki mi la jan sona li toki e ni tan tawa mi nanpa wan  
zz te suno [a pu olin lawa olin] li open pana tawa ma suli e linja walo ona la  
zzzz waso lili kule li open toki kepeken kalama suwi tan sewi1 loje la  
zzzz sewi1 li pini lape lon telo suli li lukin e jan moli la  
zzzz jan wawa [ken ijo sama o tan e] pi (ma [moli alasa ni sona alasa]) li weka tan tomo  
zzzzzz li kepeken soweli [lipu o sin ilo nasa ante nasa tawa e]  
zzzzzz li open tawa lon ma kasi [ma o nasin telo e] to to  
lon la ona li tawa lon ma kasi ni  
ona li toki kin e ni3  
te tenpo pi (toki mi) li tenpo pona a  
zz jan pi (tenpo kama) li sitelen e sona mi lon kiwen mani  
zz jan sona pona o  
zz sina toki e sona mi la o weka ala e soweli pona mi [lipu o sin ilo nasa ante nasa tawa e] to  
pilin olin la ona li toki wawa e ni3  
te meli suwi [jan ale suwi uta wile ijo] o  
zz tan sina la open tawa li pali ike  
zz pilin sina li pakala tan mi to  

sama la ona li toki nasa mute sama lipu  
ni la ona li tawa lili lon tenpo suli  
suno li seli la lawa li ken moli  
pona la lawa ona li moli lon tenpo pini ante  

suli ala li kama lon suno nanpa wan  
ona li wile utala la ni li ike a  
jan mute la utala nanpa wan li lon ma telo [lawa a pona ijo seli e]  
jan ante la utala nanpa wan li lon tomo pan  
taso mi la ona li tawa lon suno tawa pimeja li wile lape li wile moku  
ona li lukin e poka ale li wile lon tomo suli tan lape  
ni la ona li lukin e suno lili li tawa ona  

tomo lili la meli tu li lon  
ona li lili li pali  
taso jan [ken ijo sama o tan e] la ona li suli li lon tomo lawa suli  
mije ante lon tomo li lawa e soweli mani  
jan [ken ijo sama o tan e] li kama la meli li pilin monsuta li tawa insa tomo  
taso jan [ken ijo sama o tan e] li toki suwi e ni3

te o monsuta ala  
zz mi jan utala tawa lawa la mi pakala ala e meli suwi sama sina to  

meli li kute e te meli suwi to la ona li mu tan musi  
ni la jan [ken ijo sama o tan e] li toki sin  

te tan pona lukin la mu musi li kama tan lili to  

meli li sona ala e nasin toki ni pi (tenpo pini) li mute e mu  
tenpo ni la mije li kama  
ona li lukin e sijelo linja e ilo utala li wan lon mu  
taso ona li pilin monsuta kin tan ilo li toki  

te sina wile lape la o lon tomo mi to  

jan [ken ijo sama o tan e] li lukin e pona mije li toki  

te jan [kala utala taso o pi ala nasa jan ala] o  
zz ale li pona tawa mi  
zz lape li utala mi to  

te supa lape sina li kiwen  
zz ni la sina ken ala lape lon tomo ni lon tenpo pimeja lon tenpo ale to  

mije li pana e pona tawa jan [ken ijo sama o tan e]  
ona li moku ala la pali ale li wile e wawa suli  

jan [ken ijo sama o tan e] la mije o pona tawa soweli [lipu o sin ilo nasa ante nasa tawa e] kin  
ona li soweli nanpa wan tawa ona  
taso mije li lukin e soweli jaki taso  
tomo la meli li weka e len kiwen tan jan utala  
taso ona li ken ala weka e ale la ona li lape kepeken ni lon sijelo  
ona li musi lukin  
meli li pona lukin tawa ona la ona li toki e ni3  

zz te jan ala li kama  
zzzz e meli suwi sama  
zzzz jan [ken ijo sama o tan e]  
zzzz lon tomo wawa to  

te anu soweli [lipu o sin ilo nasa ante nasa tawa e]  
zz ona li soweli mi  
zz mi jan [ken ijo sama o tan e] pi (ma [moli alasa ni sona alasa])  
zz o lawa e mi to  

toki li nasa kute tawa meli la ona li toki ala  
ona li pana e moku  

kala taso li lon  
jan [ken ijo sama o tan e] li awen lon supa  
ona li moku lon nasin musi a  
len kiwen li len e sinpin ona la jan ante o pana e moku  
ona li ken moku e telo kepeken palisa taso  
jan ante li kama lon tomo li weka e ken unpa pi (soweli mani)  
ona li pali la kalama li tan ilo ona  
jan [ken ijo sama tan e] la ni li kalama musi suwi li kalama tan ona  
pini la ona li tawa  
taso ona li awen jan utala ala tawa lawa la utala suli ala li ken  
