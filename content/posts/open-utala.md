---
title: open utala
date: 2025-04-15
tags: ["lipu te ma suno to"]
---

open la jan li pali e kulupu utala  
jan pi (mama sama taso) li lon kulupu la kulupu li lili  
jan li moli la kulupu li moli  
tenpo la mute kulupu li lili  
taso kulupu awen li kama suli  
tenpo mute la kulupu mute lili li utala e kulupu wan suli  
ni la jan pi (mama sama ala) li open lon kulupu sama  

open la jan li kepeken nimi ala  
jan li sona e ante jan tan lukin taso  
ona li wile ala ike e toki pona  
utala li ante e ni  
pilin jan la ona li suli la nimi ona o ante  
ona li lon e nimi sin  
jan nanpa wan lon ni li kepeken nimi [ante tan ante len ijo]  

jan [ante] li ante  
jan ale li wile anpa e jan ike  
ona li sona ala e ni3  
ona li pini ni la ona o seme  
mute la ona o anpa e jan ike sin  
zzzzzzzzzz e jan ike sin  
zzzzzzzzzz e jan ike sin  
zzzzzzzzzzzzzzzzzz n  
pini la jan ike li moli e ona  

jan [ante] li wile ala anpa e jan ike  
ona li wile wawa  
ona li wile suli  
ona li wile lawa e jan ante  
utala la ona li alasa sona e ale pi (jan ante)  
zzzzzz li utala kepeken sona ni  
nasin ni la jan [ante] li pali e kulupu suli nanpa wan  
zzzzzzzzzzzz li lawa e ma mute mute a  
sona li wawa  

jan mute li pilin monsuta tan jan [ante]  
zzzz li alasa pona tawa ona  
jan mute kin li wile moli e ona  
jan [seme ilo ma alasa] en jan [tomo olin soweli olin] li wile wawa sama jan [ante]
ona tu li kulupu e ma mute  
utala suli li open a  

jan [tomo] li kama e jan wawa mute lon poka ona  
jan wan lon ni li jan [nasa ale loje ale]  
ona li sona utala kepeken sona kin  
jan [nasa] li lawa e kulupu utala lili  
zzzzzz li pakala mute e kulupu [ante]  
taso suno wan la kulupu [ante] li anpa e kulupu [nasa]  
ona li awen e jan [nasa] lon poki lon anpa ma  

taso jan [ante] li sona e suli pi (jan [nasa])  
zzzzzzzz li wile toki tawa ona  
ona tu li toki e utala  
zzzzzzzz e lawa  
zzzzzzzz e wile suli  
jan [ante] li monsuta ala e jan [nasa]  
mute la ona tu li sama  
pini toki la jan [ante] li toki e ni3  
te o awen pona o moli ala  
zz sina ken lawa e ma ale  
zz pini ale la mi tu li toki lon tenpo sin to  
jan [nasa] li sona ala e tan pi (toki ni)  

jan [nasa] li awen lon poki lon tenpo mute  
taso pini la ona li weka  
zzzzzzzz li tawa ma [tomo]  
ike la jan [tomo] li moli  
jan [seme] li toki tawa jan [nasa]  
jan [nasa] o lawa e ma [tomo]  
jan [seme] li wile lon e kulupu sin  
kulupu sin li wan e ma mute  
zzzz o moli e jan [ante]  
jan [nasa] taso li ken e ni  

jan [nasa] en jan [seme] li lawa e kulupu utala suli a  
ona li utala e ma tomo lawa pi (jan [ante])  
utala li awen lon tenpo suno mute lon tenpo pimeja mute  
jan mute a li moli  
pini la jan [nasa] li lon sinpin pi (jan [ante])  
jan [nasa] o moli e ona  
taso ona li ken ala  
jan [ante] li pona tawa ona  
lon la ona tu li sama  
ona li kulupu e jan ale li pini e utala  
jan [nasa] li toki  
te mi tu li wan la mi ken lawa e ale  
zz jan ala li ken pini e wawa ni to  

ma [nasa] en ma [ante] li wan lon kulupu sama  
jan mute li pilin ike tan ni  
zzzz li utala e kulupu sin  
jan mute li pilin pona tan wawa  
zzzz li utala e jan pi (pilin ike)  
jan [seme] li lon kulupu sin  
taso ona li awen pilin ike tan jan [ante]  
jan [nasa] li alasa weka e utala ale lon insa kulupu  

jan [ante] li mute e wawa ona lon ma [nasa]  
ona li pana e jan pi (mama sama) tawa lawa ma  
jan [seme] li pilin e ike  
ona li toki e pilin tawa jan lawa [nasa]  
jan [ante] li kama sona e ni la ona li wile weka e jan [seme]  
jan [seme] li ken ala e wawa ona  
ona li kama e ni3  
jan pi (mama sama) li moli e jan [seme]  
zzzzzzzz li len e ona  
lukin la jan [seme] li moli tan pakala  
taso jan pali li lon tomo poka li lukin e ni ale kepeken lupa lili  

jan pali li toki e ale tawa jan lawa  
ona li pilin ike a tan moli pi (jan [seme])  
zz li wile sona e tan  
jan [nasa] en jan [ante] en jan pi (mama sama) li kulupu  
jan [ante] li toki e ni3  
te jan [seme] li len e ike ona  
zz lon la ona li wile moli e sina to  
taso jan [nasa] li toki  
te jan [seme] li pona a tawa lawa mi tawa pilin mi  
zz ona li wile e ike ala  
zz sina taso li lon e ike tan wile wawa  
zz sina wile lawa e mi la sina kama e moli ona to  
jan [ante] li wile toki sin  
taso wawa la jan [nasa] li moli e jan pi (mama sama)  
te sina moli e jan mi la mi moli e jan sina to  

jan [ante] li pilin utala a  
ona li alasa moli e jan [nasa]  
taso ona li weka  
jan [nasa] li toki tawa kulupu utala ona  
te o moli e jan [ante] to  
taso jan mute lon kulupu li tan ma [ante]  
jan [ante] li kama li toki tawa ona  
te o moli e jan [nasa] to  
kulupu li tu li utala  
jan ala li ken awen  

jan [ante] en jan [nasa] li utala lon tenpo mute  
kulupu li utala e ona sama la jan ante ala li lon  
jan [ante] li weka e sike lukin wan tan jan [nasa]  
jan [nasa] li weka e luka wan tan jan [ante]  
tenpo sama la kulupu li pini e utala  
kulupu pi (jan [ante]) li tawa ma ona  
kulupu pi (jan [nasa]) li kama  
jan [ante] li anpa  

jan [nasa] li wile moli e jan [ante]  
taso ona li awen ken ala  
ona li weka e sike lukin wan tan jan [ante] li toki  
te o tawa ma sina o kama sin ala to  

jan [ante] li weka  
pakala li suli  
jan pona mute li moli  
jan [ante] li pilin ike a  
tenpo mute la ona li utala ala  
taso ona li pali  
utala li pini ala  

---

[ni li tan lipu te ma suno to](/ma-suno)  
